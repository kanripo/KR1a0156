# -*- mode: mandoku-view; -*-
#+TITLE: 易漢學
#+DATE: 2015-08-24 22:00:47.946921
#+PROPERTY: ID KR1a0156
#+PROPERTY: BASEEDITION WYG    
#+PROPERTY: JUAN 卷四
<pb:KR1a0156_WYG_004-1a>¶
欽定四庫全書¶
　易漢學卷四¶
　　　　　　　　　　　　　　長洲恵棟撰¶
　京君明易上　(附/)干令升¶
　　八卦六位圖(出火/珠林)¶
乾(屬金/)　&KR0320;　(壬戌土/)&KR0320;(壬申金/)&KR0320;(壬午火/)&KR0320;(甲辰土/)¶
&KR0320;(甲寅木/)&KR0320;(甲子水/)¶
　李淳風曰乾主甲子壬午甲為陽日之始壬為陽日¶
<pb:KR1a0156_WYG_004-1b>¶
　之終子為陽辰之始午為陽辰之終初爻在子四爻¶
　在午乾主陽内子為始外午為終也¶
坤(屬土/)　&KR0306;(癸酉金/)&KR0306;(癸亥水/)&KR0306;(癸丑土/)&KR0306;(乙卯木/)¶
&KR0306;(乙巳火/)&KR0306;(乙未土/)¶
　李淳風曰坤主乙未癸丑乙為隂日之始癸為隂日之終¶
　丑為隂辰之始未為隂辰之終坤初爻在未四爻在¶
　丑坤主隂故内主未而外主丑也¶
震(屬木/)　&KR0306;(庚戌土/)&KR0306;(庚申金/)&KR0320;(庚午火/)&KR0306;(庚辰土/)¶
<pb:KR1a0156_WYG_004-2a>¶
&KR0306;(庚寅木/)&KR0320;(庚子水/)¶
　李淳風曰震主庚子庚午震為長男即乾之初九甲¶
　對於庚故震主庚以父授子故主子午與父同也¶
巽(屬木/)　&KR0320;(辛卯木/)&KR0320;(辛巳火/)&KR0306;(辛未土/)&KR0320;(辛酉金/)¶
&KR0320;(辛亥水/)&KR0306;(辛丑土/)¶
　李淳風曰巽主辛丑辛未巽為長女即坤之初六乙¶
　與辛對故巽主辛以母授女故主丑未同於母也¶
坎(屬水/)　&KR0306;(戊子水/)&KR0320;(戊戌土/)&KR0306;(戊申金/)&KR0306;(戊午火/)¶
<pb:KR1a0156_WYG_004-2b>¶
&KR0320;(戊辰土/)&KR0306;(戊寅木/)¶
　李淳風曰坎主戊寅戊申坎為中男故主于中辰¶
離(屬火/)　&KR0320;(己巳火/)&KR0306;(己未土/)&KR0320;(己酉金/)&KR0320;(己亥水/)¶
&KR0306;(己丑土/)&KR0320;(己卯木/)¶
　李淳風曰離主己卯己酉離為中女故亦主于中辰¶
艮(屬土/)　&KR0320;(丙寅木/)&KR0306;(丙子水/)&KR0306;(丙戌土/)&KR0320;(丙申金/)¶
&KR0306;(丙午火/)&KR0306;(丙辰土/)¶
　李淳風曰艮主丙辰丙戌艮為少男乾上爻主壬對¶
<pb:KR1a0156_WYG_004-3a>¶
　丙用丙辰丙戌是第五配¶
兌(屬金/)　&KR0306;　(丁未土/)&KR0320;(丁酉金/)&KR0320;(丁亥水/)&KR0306;(丁丑土/)¶
&KR0320;(丁卯木/)&KR0320;(丁巳火/)¶
　李淳風曰兌主丁巳丁亥兌為少女坤上爻主癸對¶
　丁用丁巳丁亥乃第六配¶
　右圖胡一桂曰京氏云降五行領六位即納甲法也¶
　抱朴子曰案玉䇿記及開名經皆以五音六屬知人¶
　年命之所在子午屬庚(庚主震初爻/庚子庚午)丑未屬辛(巽初/爻辛)¶
<pb:KR1a0156_WYG_004-3b>¶
　(丑辛/未)寅申屬戊(坎初爻戊/寅戊申)卯酉屬己(離初爻己/卯己酉)辰戌¶
　屬丙(艮初爻丙/辰丙戌)己亥屬丁(兌初爻丁/巳丁亥)禮記月令正義¶
　引易林云(今易林/無之)震主庚子午巽主辛丑未坎主戊¶
　寅申離主己卯酉艮主丙辰戌兌主丁巳亥案玉䇿¶
　記開名經皆周秦時書京氏之説本之焦氏焦氏又¶
　得之周秦以來先師之所𫝊不始于漢也¶
　朱子發曰乾交坤而生震坎艮故自子順行震自子¶
　至戌六位長子代父也(乾初/子午)坎自寅至子六位中男¶
<pb:KR1a0156_WYG_004-4a>¶
　也艮自辰至寅六位少男也坤交乾而生巽離兌故¶
　自丑逆行巽自丑至卯六位配長男離自卯至巳六¶
　位配中男也兌自巳至未六位配少男也女從人者¶
　也故其位不起于未易於乾卦言大明終始六位時¶
　成則七卦可以類推¶
　沈存中曰震納子午順𫝊寅申陽道順巽納丑未逆¶
　𫝊卯酉隂道逆案沈氏又以震巽納庚辛從下而上¶
　與胎育之理同其説非也易乾鑿度云易氣從下生¶
<pb:KR1a0156_WYG_004-4b>¶
　兼乾坤言之也何獨六子耶陽左行故順隂右行故¶
　逆爻辰亦然朱沈之説未盡¶
　項平庵曰陽卦納陽干陽支隂卦納隂干隂支陽六¶
　干皆進隂六干皆退惟乾納二陽坤納二隂包括首¶
　尾則天地父母之道也¶
易乾九四或躍在淵干寳曰躍者暫起之言既不安于¶
地而未能飛於天也四以初為應謂初九甲子龍之所¶
由升也¶
<pb:KR1a0156_WYG_004-5a>¶
　案乾初九甲子水干氏以喻武王孟津甲子之事故¶
　云¶
坤上六龍戰于野其血𤣥黄干寳曰隂在上六十月之¶
時也爻終於酉(坤上六/癸酉金)而卦成於乾(卦本乾也/陽消成坤)乾體純¶
剛不堪隂盛故曰龍戰戌亥乾之都也故稱龍焉¶
蒙初六發蒙利用刑人干寳曰初六戊寅(坎初六/戊寅木)平明¶
之時天光始照故曰發蒙坎為法律寅為貞廉以貞用¶
刑故利用刑人矣¶
<pb:KR1a0156_WYG_004-5b>¶
　案廉貞火也寅中有生火故云¶
井初六升泥不食干寳曰在井之下體本土爻(巽初六/辛丑土)¶
故曰泥也井而為泥則不可食故曰不食¶
震六二象曰震來厲乗剛也干寳曰六二木爻(庚寅/木)震¶
之身也得位無應而以乗剛為危此記文王積徳累功¶
以被囚為禍也月令季夏行春令則穀實鮮落國多風¶
欬康成注云辰之氣乗之也未屬巽辰又在巽位二氣¶
相亂為害正義云案易林云巽主辛丑未是未屬巽也¶
<pb:KR1a0156_WYG_004-6a>¶
朱子語類曰火珠林占一屯卦則初九是庚子六二是¶
庚寅六三是庚辰六四是戊午(當是/戊申)九五是戊申(當是/戊戌)¶
上六是戊戌(當是/戊子)¶
京氏易積算法曰夫子曰八卦因伏羲暨于神農重乎¶
八純聖理𤣥微易道難究迄乎西伯父子研理窮通上¶
下囊括推爻考象配卦應世加乎星宿局於六十四所¶
二十四氣分天地之數定人倫之理騐日月之行尋五¶
行之端灾祥進退莫不因兹而兆矣故考天地日月星¶
<pb:KR1a0156_WYG_004-6b>¶
辰山川草木蟲魚鳥獸之情狀運氣生死休咎不可執¶
一隅故曰易含萬象¶
　如京説則今占法所謂納甲世應㳺歸六親六神之¶
　説皆始於西伯父子也此條今京氏易𫝊無之載見¶
　困學紀聞案胡一桂云京君明易𫝊有兩種其一題¶
　云京氏易傳其間論積算法(亦無起/例可推)及卜筮新條例¶
　(占求官家/宅之類)及列六十四卦定三百八十四爻斷法與¶
　今下卷同而尤詳備者¶
<pb:KR1a0156_WYG_004-7a>¶
　　八宫卦次序¶
乾(上為世/爻不變)姤(一世/)　遯(二世/)　否(三世/)　觀(四世/)¶
剥(五世/)　晉(遊魂/用離)　大有(歸魂/)震　　　豫¶
解　　　恒　　　升　　　井　　　大過(用兌/)¶
隨　　　坎　　　節　　　屯　　　既濟¶
革　　　豐　　　明夷(用坤/)師　　　艮¶
賁　　　大畜　　損　　　睽　　　履¶
中孚(用巽/)漸　　　坤　　　復　　　臨¶
<pb:KR1a0156_WYG_004-7b>¶
泰　　　大壯　　夬　　　需(用坎/)　比¶
巽　　　小畜　　家人　　益　　　无妄¶
噬嗑　　頤(用艮/)　蠱　　　離　　　旅¶
鼎　　　未濟　　蒙　　　渙　　　訟(用乾/)¶
同人　　兌　　　困　　　萃　　　咸¶
蹇　　　謙　　　小過(用震/)歸妹¶
　　乾¶
&KR0320;(上為世/爻不變)&KR0320;(五世/變剥)&KR0320;(四世/變觀)&KR0320;(三世變否/下體成坤)&KR0320;(二世/變遯)&KR0320;(一世/變姤)¶
<pb:KR1a0156_WYG_004-8a>¶
　張行成曰若上九變遂成純坤無復乾性矣乾之世¶
　爻上九不變九返於四而成離則明出地上陽道復¶
　行故遊魂為晉歸魂於大有則乾體復於下矣¶
　　震¶
&KR0306;(上世/不變)&KR0306;(五世/變井)&KR0320;(四世/變升)&KR0306;(三世變恒/下體成巽)&KR0306;(二世/變解)&KR0320;(一世/變豫)¶
　　坎¶
&KR0306;(上世/不變)&KR0320;(五世/變豐)&KR0306;(四世/變革)&KR0306;(三世變既濟/下體成離)&KR0320;(二世/變屯)&KR0306;(一世/變節)¶
　　艮¶
<pb:KR1a0156_WYG_004-8b>¶
&KR0320;(上世/不變)&KR0320;(五世/變履)&KR0306;(四世/變暌)&KR0320;(三世變損/下體成兌)&KR0306;(二世變/大畜)&KR0306;(一世/變賁)¶
　　坤¶
&KR0306;(上世/不變)&KR0306;(五世/變夬)&KR0306;(四世變/大壯)&KR0306;(三世變泰/下體成乾)&KR0306;(二世/變臨)&KR0306;(一世/變復)¶
　張行成曰若上六變遂成純乾無復坤性矣坤之世¶
　爻上六不變六返於四而成坎則雲上于天隂道復¶
　行故遊魂之卦為需歸魂于比則坤體復于下矣¶
　　巽¶
&KR0320;(上世/不變)&KR0320;(五世變/噬嗑)&KR0306;(四世變/无妄)&KR0320;(三世變益/下體成震)&KR0320;(二世變/家人)&KR0306;(一世變/小畜)¶
<pb:KR1a0156_WYG_004-9a>¶
　　離¶
&KR0320;(上世/不變)&KR0306;(五世/變渙)&KR0320;(四世/變蒙)&KR0320;(三世變未濟/下體成坎)&KR0306;(二世/變鼎)&KR0320;(一世/變旅)¶
　　兌¶
&KR0306;(上世/不變)&KR0320;(五世/變謙)&KR0320;(四世/變蹇)&KR0306;(三世變咸/下體成艮)&KR0320;(二世/變萃)&KR0320;(一世/變困)¶
　張行成曰隂陽相為用用九以六故乾之用在離用¶
　六以九故坤之用在坎參同契曰易謂日月(日月合/為古文)¶
　(易字案説文云秘/書日月為易是也)坎離者乾坤之妙用二用無爻位¶
　周流行六虚是故乾坤互變坎離不動當遊魂為變¶
<pb:KR1a0156_WYG_004-9b>¶
　之際各能還其本體也(經云乾道變化各正性命性命/者坎離也言乾坤互變坎離不)¶
　(動故云各正坎/為性離為命)又云凡八卦逰魂之變乾坤用坎離¶
　坎離用乾坤震艮用巽兌巽兌用震艮皆為隂陽互¶
　用以至六十四卦若上爻不變則皆然是故諸卦祖¶
　於乾坤皆有乾坤之性也其正以坎離為用者惟乾¶
　坤為然坎離肖乾坤故用乾坤¶
　案乾用離為晉離用乾為訟坤用坎為需坎用坤為¶
　明夷故云乾坤用坎離坎離用乾坤也震用兌為大¶
<pb:KR1a0156_WYG_004-10a>¶
　過兌用震為小過艮用巽為中孚巽用艮為頤故云¶
　震艮用巽兌巽兌用震艮也(若以世變言之則乾與/坤坎與離震與巽艮與)¶
　(兌兩卦隂陽/互相為用也)¶
　九四為八純本爻又在上卦故曰遊魂九三復歸本¶
　體在内卦故曰歸魂¶
　　世應(附遊歸/)¶
京房易積算法曰孔子易云有四易一世二世為地易¶
三世四世為人易五世八純(八純俗本/作六世訛)為天易㳺魂歸¶
<pb:KR1a0156_WYG_004-10b>¶
魂為鬼易¶
易乾鑿度曰三畫成乾六畫成卦三畫以下為地四畫¶
以上為天易氣從下生動於地之下則應於天之下動¶
於地之中則應於天之中動於地之上則應於天之上¶
(注云天氣下降以感地/故地氣動升以應天也)初以四二以五三以上此之謂¶
應¶
又云天地之氣必有終始六位之設皆由上下故易始¶
於一(易本無體氣變而為/一故氣從下生也)分於二(清濁分/於二儀)通於三(隂陽/二氣)¶
<pb:KR1a0156_WYG_004-11a>¶
(人生其中缺/故為三才)　　　　　　盛於五(二壯於地五壯/於天故為盛也)終¶
於上¶
干寳易蒙卦注曰蒙者離宫隂也世在四¶
謙彖曰謙亨九家易曰艮山坤地山至髙地至卑以至¶
髙下至卑故謙也謙者兌世(五/世)艮與兌合故亨¶
噬嗑初九屨校滅趾干寳曰屨校貫械也初居剛躁之¶
家(震為/躁卦)體貪狼之性(坎為貪狼震為隂賊/二者相得而行故云)以震掩巽(巽/五)¶
(世故/掩巽)强暴之男也行侵陵之罪以䧟屨校之刑也¶
<pb:KR1a0156_WYG_004-11b>¶
恒彖曰恒亨无咎利貞久于其道也荀爽曰恒震世也¶
巽來乗之(震三世下/體成巽)隂陽㑹合故通无咎長男在上長¶
女在下夫婦道正故利貞乆于其道也¶
解彖曰天地解而雷雨作雷雨作而百果草木皆甲坼¶
荀爽曰解者震世也(二/世)仲春之月草木萌牙雷以動之¶
雨以潤之日以晅之故甲坼也¶
益六二曰玊用亨于帝吉干寳曰聖王先成民而後致¶
力于神故王用亨于帝在巽之宫(三/世)處震之象是則倉¶
<pb:KR1a0156_WYG_004-12a>¶
精之帝同始祖矣¶
井卦曰改邑不改井干寳曰水殷徳也木周徳夫井徳¶
之地也所以養民性命而清潔之主者也自震化行至¶
于五世(震五/世井)改殷紂比屋之亂俗而不易成蕩昭假之¶
法度也故曰改邑不改井¶
豐亨王假之勿憂宜日中干寳曰豐坎宫隂世在五以¶
其宜中而憂其昃也坎為夜離為晝以離變坎至于天¶
位(五為/天子)日中之象殷水徳坎象晝敗而離居之周代殷¶
<pb:KR1a0156_WYG_004-12b>¶
居王位之象也勿憂者勸勉之言也言周徳當天人之¶
心宜居王位故宜日中¶
下繋曰上古結繩而治後世聖人易之以書契百官以¶
治萬民以察蓋取諸夬九家易曰夬本坤世(五/世)下有伏¶
坤書之象也(坤為/文)上又見乾契之象也(乾為/金)以乾照坤¶
察之象也夬者决也取百官以書治職萬民以契明其¶
事契刻也大壯進而成夬(大壯坤四世/陽進成夬)金决竹木為書¶
契象故法夬而作書契矣¶
<pb:KR1a0156_WYG_004-13a>¶
劉禹錫辨易九六論曰董生述畢中和之語云國語晉¶
公子親筮之曰尚有晉國得貞屯悔豫者八按坎二世¶
而為屯屯六二為世爻震一世而為豫豫之初為世爻¶
屯之二豫之初皆少隂不變故謂之八(兩卦至歸魂/始變為九)¶
京房乾傳曰精粹氣純是為游魂陸績曰為隂極剝盡¶
陽道不可盡滅故返陽道道不復本位為游魂例八卦¶
　先曾大父樸庵先生易説(諱有聲/字律和)曰碩果不食故有¶
　游歸¶
<pb:KR1a0156_WYG_004-13b>¶
又曰隂陽代謝主于游魂繋云精氣為物游魂為變是¶
故知鬼神之情狀(樸庵先生曰此易緯/以㳺歸為鬼易也)¶
乾象曰大明終始荀爽曰乾起坎而終於離坤起離而¶
終於坎離坎者乾坤之家而隂陽之府故曰大明終始¶
　家君曰乾遊魂於火地歸魂於火天故曰終於離坤¶
　游魂於水天歸魂於水地故曰終於坎¶
干寳序卦注曰需坤之游魂也雲升在天而雨未降翺¶
翔東西之象也王事未至飲宴之日也夫坤者地也婦¶
<pb:KR1a0156_WYG_004-14a>¶
人之職也百榖果蓏之所生禽獸魚鼈之所託也而在¶
游魂變化之象即烹爨腥實以為和味者也故曰需者¶
飲食之道也¶
又訟卦注曰訟離之游魂也離為戈兵此天氣將刑殺¶
(訟主/八月)聖人將用師之卦也¶
隨彖曰隨剛來而下柔動而説隨大亨貞无咎荀爽曰¶
隨者震之歸魂震歸從巽故大通(震三世下體成巽/至歸魂始復本體)動¶
爻得正故利貞陽降隂升嫌於有咎動而得正故无咎¶
<pb:KR1a0156_WYG_004-14b>¶
蠱彖曰蠱元亨而天下治也荀爽曰蠱者巽也巽歸合¶
震(巽三世至游/魂皆震也)故元亨也蠱者事也備物致用故天下¶
治也¶
姤彖曰天地相遇品物咸章也荀爽曰謂乾成於巽而¶
舍於離坤出於離與乾相遇南方夏位萬物章明也九¶
家易曰謂陽起子運行至四月六爻成乾巽位在巳故¶
言乾成于巽既成轉舍於離坤萬物皆盛大從離出與¶
乾相遇故言天地遇也¶
<pb:KR1a0156_WYG_004-15a>¶
　家君曰乾一世外卦四世内卦皆巽也故言乾成于¶
　巽㳺魂於火地晉故言舍於離坤歸魂於火天大有¶
　故言出於離與乾相遇又按巽本宫四月卦也一世¶
　外卦四世内卦皆乾也知巽亦成於乾¶
　　飛伏¶
　朱子發曰凡卦見者為飛不見者為伏飛方來也伏¶
　既徃也説卦巽其究為躁卦例飛伏也太史公律書¶
　曰冬至一隂下藏一陽上舒此論復卦初爻之伏巽¶
<pb:KR1a0156_WYG_004-15b>¶
　也(六十卦飛伏/詳京房易𫝊)¶
京房易𫝊曰夏至起純陽陽爻位伏藏冬至陽爻動隂¶
氣凝地乾初九潜龍勿用象曰潜龍勿用陽在下也朱¶
子發曰左傳蔡墨曰在乾之姤曰潜龍勿用初九變坤¶
下有伏震潜龍也¶
坤上六龍戰于野荀爽曰消息之位坤在於亥下有伏¶
乾為其兼(王弼改/作嫌)於陽故稱龍也¶
坤文言曰易曰履霜堅氷至蓋言順也荀爽曰霜者乾¶
<pb:KR1a0156_WYG_004-16a>¶
之命令坤下有伏乾履霜堅氷至蓋言順也乾氣加之¶
而(讀為能/猶耐也)堅象臣順君命而成之¶
困象曰君子以致命遂志虞仲翔曰君子謂三伏陽也¶
　按六三戊午火故云伏陽¶
繋辭上曰樂天知命故不憂荀爽曰坤建於亥乾立於¶
巳隂陽孤絶其法宜憂坤下有伏乾為樂天乾下有伏¶
巽為知命(巽為/命)隂陽發居故不憂¶
繋辭下曰龍蛇之蟄以全身也仲翔曰蟄潜藏也龍潜¶
<pb:KR1a0156_WYG_004-16b>¶
而虵藏隂息初巽為地陽息初震為龍十月坤成十一¶
月復生姤巽在下龍蛇俱蟄初坤為身故以全身也¶
又云利用安身以崇徳也九家易曰利用隂道用也謂¶
姤時也隂升上究則乾伏坤中屈以求信陽當復升安¶
身黙處也¶
　　貴賤¶
乾鑿度曰初為元士(在位/卑下)二為大夫三為三公四為諸¶
侯五為天子上為宗廟(宗廟人道/之終也)凡此六者隂陽所以¶
<pb:KR1a0156_WYG_004-17a>¶
進退君臣所以升降萬民所以為象則也¶
坤六三或從王事干寳曰陽降在四(自否/來)三公位也隂¶
升在三三公事也¶
訟上九或錫之鞶帶荀爽曰鞶帶宗廟之服三應於上¶
上為宗廟故曰鞶帶也¶
師上六大君有命開國承家干寳曰離上九曰王用出¶
征有嘉折首上六為宗廟武王以文王行故正開國之¶
辭於宗廟之文明己之受命文王之徳也¶
<pb:KR1a0156_WYG_004-17b>¶
解上六公用射隼仲翔曰上應在三公謂三伏陽也(伏/陽)¶
(亦謂戊/午火)¶
損彖曰曷之用二簋可用享荀爽曰二簋謂上體二隂¶
也上為宗廟簋者宗廟之器故可享獻也¶
益六三有孚中行告公用圭仲翔曰公謂三伏陽也三¶
公位乾為圭(圭玉也/乾為玉)乾之二故告公用圭(卦自否來/故稱乾)¶
巽上九巽在牀下九家易曰上為宗廟禮封賞出軍皆¶
先告廟然後受行三軍之命將之所專故曰巽在牀下¶
<pb:KR1a0156_WYG_004-18a>¶
也¶
繋辭下曰二與四同功而異位崔憬曰二主士大夫位¶
佐於一國四主三孤三公牧伯之位佐於天子皆同有¶
助理之功也二士大夫位卑四孤公牧伯位尊故有異¶
也¶
又云三與五同功而異位崔憬曰三諸侯之位五天子¶
之位同有理人之功而君臣之位異者也¶
　　爻等¶
<pb:KR1a0156_WYG_004-18b>¶
繋辭下曰爻有等故曰物干寳曰等羣也爻中之義羣¶
物交集五星四氣六親九族福徳刑殺衆形萬類皆來¶
發於爻故摠謂之物也¶
京房乾卦傳曰水配位為福徳(陸績曰甲子水/是乾之子孫)木入金¶
鄉居寳貝(甲寅木/乾之財)土臨内象為父母(甲辰土/乾父母)火來四上¶
嫌相敵(壬午火/乾官鬼)金入金鄉木漸微(壬申金同/位傷木)¶
京房易積算法曰孔子曰八卦鬼為擊爻財為制爻天¶
地為義爻(陸績曰天地/即父母也)福徳為寳爻(福徳即/子孫也)同氣為専¶
<pb:KR1a0156_WYG_004-19a>¶
爻(兄弟/爻也)¶
　抱朴子引靈寳經(周秦/時書)謂支干上生下曰寳日(原注/甲午)¶
　(乙巳/是也)下生上曰義日(壬申癸/酉是也)上克下曰制日(戊子己/亥是也)¶
　下克上曰伐日(甲申乙/酉是也)上下同曰専日又云入山當¶
　以寳日及義日若専日者大吉以制日伐日必死¶
　淮南天文曰子生母曰義母生子曰保(與寳/通)子母相¶
　得曰専母勝子曰制子勝母曰困(团即/擊也)以勝擊殺勝¶
　而無報以專從事而有功以義行理名立而不墮以¶
<pb:KR1a0156_WYG_004-19b>¶
　保畜養萬物繁昌以困舉事破滅死亡淮南之説與¶
　京房及靈寳經合蓋周秦以來相𫝊之法九師言易¶
　安知不用是為占歟¶
參同契曰水以土為鬼¶
　今占法水以土為官以火為妻按左傳曰火水妃也¶
　蓋從所勝者名之故鄭康成注尚書洪範曰木八為¶
　金九妻也¶
比六三此之匪人象曰比之匪人不亦傷乎干寳曰六¶
<pb:KR1a0156_WYG_004-20a>¶
三乙卯坤之鬼吏在比之家有土之君也周為木徳卯¶
為木辰同姓之國也爻失其位辰體隂賊(卯木以隂氣/賊害土故為)¶
(隂/賊)管蔡之象也比建國唯去此人故曰比之匪人不亦¶
傷王政也¶
小畜九五象曰有孚攣如不獨富也九家易曰有信下¶
三爻也體巽故攣如如謂連棲其隣隣謂四也五以四¶
隂作財(卦體木六四辛未土/乃卦爻也故為財)與下三陽共之故曰不獨¶
富也¶
<pb:KR1a0156_WYG_004-20b>¶
隨初九官有渝(此易經官/爻之明文)貞吉出門交有功九家易曰¶
渝變也謂陽來居初徳正為震震為子得土之位故曰¶
官也隂陽岀門相與交通隂徃之上亦不失正故曰貞¶
吉而交有功¶
　先儒皆以隨為否上之初初柔升上是乾之上九居¶
　坤初為震坤之初六升乾上為兑也震初庚子水得¶
　坤初乙未土之位故曰官有渝水以土為官鬼官鬼¶
　變則吉也上本隂位故隂徃之上亦不失正¶
<pb:KR1a0156_WYG_004-21a>¶
漢書王莽傳曰太后聽公卿采莽女有詔遣大司徒大¶
司空䇿告宗廟雜加卜筮曰兆遇金水王相(服䖍曰卜/法横者為)¶
(土立者為木邪向經者為金背經者為火/因兆而細曲者為水孟康曰金水相生也)卦遇父母¶
得位(父母者京房所謂天地爻也/皇后母天下父母得位故吉)所謂康强之占逢吉¶
之符也¶
　¶
　¶
　¶
<pb:KR1a0156_WYG_004-21b>¶
　¶
　¶
　¶
　¶
　¶
　¶
　¶
　易漢學卷四¶
