# -*- mode: mandoku-view; -*-
#+TITLE: 易漢學
#+DATE: 2015-08-24 22:00:47.987948
#+PROPERTY: ID KR1a0156
#+PROPERTY: BASEEDITION WYG    
#+PROPERTY: JUAN 卷六
<pb:KR1a0156_WYG_006-1a>¶
欽定四庫全書¶
　易漢學卷六¶
　　　　　　　　　　　　　　長洲恵棟撰¶
　鄭康成易¶
<pb:KR1a0156_WYG_006-2a>¶
　易緯乾鑿度曰乾陽也坤隂也並如而交錯行乾貞¶
　於十一月子左行陽時六(康成注曰貞正也初爻以/此為正位爻左右者各從)¶
　(次數/之)坤貞於六月未(乾坤隂陽之主隂右/退一辰故貞於未)行隂時六¶
　以順成其嵗嵗終從於屯蒙(嵗終則從其次/屯蒙需訟也)又云隂¶
　卦與陽卦同位者退一辰一未為貞其爻右行間辰¶
　而始六辰(隂陽同位隂退一辰/謂左右交錯相避)棟案易緯之説與十¶
　二律相生圖合鄭于周禮太師注云黄鍾初九也下¶
　生林鍾之初六林鍾又上生太蔟之九二太蔟又下¶
<pb:KR1a0156_WYG_006-2b>¶
　生南吕之六二南吕又上生姑洗之九三姑洗又下¶
　生應鍾之六三應鍾又上生蕤賔之九四蕤賔又上¶
　生大吕之六四大吕又下生夷則之九五夷則又上¶
　生夾鍾之六五夾鍾又下生無射之上九無射又上¶
　生中吕之上六韋昭注周語云十一月黄鍾乾初九¶
　也十二月大吕坤六四也正月太蔟乾九二也二月¶
　夾鍾坤六五也三月姑洗乾九三也四月中吕坤上¶
　六也五月蕤賔乾九四也六月林鍾坤初六也七月夷¶
<pb:KR1a0156_WYG_006-3a>¶
　則乾九五也八月南吕坤六二也九月無射乾上九¶
　也十月應鍾坤六三也鄭氏注易陸績注太𤣥皆同¶
　前説是以何妥文言注以初九當十一月九二當正月¶
　九三當三月九四當五月九五當七月上九當九月¶
　也宋儒朱子發作十二律圖六二在巳六三在卯六¶
　五在亥上六在酉是坤貞于未而左行其誤甚矣今¶
　作圖以正之並附鄭氏易説於後¶
<pb:KR1a0156_WYG_006-4a>¶
　右圖朱子發云子寅辰午申戌陽也乾之六位未巳¶
　卯丑亥酉(此亦誤當云未酉亥丑卯/巳所謂右行隂時六也)隂也坤之六位¶
　位之升降不違其時故曰大明終始六位時成康成¶
　注月令云正月宿直尾箕八月宿直昴畢六月宿直¶
　鬼(又云六月/宿直東井)九月宿直奎十月宿直營室又云卯宿¶
　直房心(二/月)申宿直參伐(七/月)又注季冬云此月之中日¶
　歴虚危參同契曰青龍處房六兮春分震東卯白虎¶
　在昴七兮秋分兌西酉朱雀在張二兮離南午又云¶
<pb:KR1a0156_WYG_006-4b>¶
　含元虚危播精於子皆與圖合若以日所歴言之則¶
　右行西周二十八舍明堂月令所謂孟春之月日在¶
　營室是也與此不同¶
　　鄭氏易(康成以爻辰説易其書已亡間/見于唐人正義者採以備攷)¶
坤文言曰隂疑於陽必戰為其慊於陽(王弼俗本陽/上有无字)也¶
汪云慊讀如羣公溓之溓古書篆作立心與水相近讀¶
者失之故作慊(詩正義所引有/訛字今改正)溓雜也(字書無訓溓為/雜者古訓之亡)¶
(其來/久矣)隂謂此上六也陽謂今消息用事乾也上六為蛇¶
<pb:KR1a0156_WYG_006-5a>¶
(上六/在巳)得乾氣雜似龍(詩正義繋辭曰觀鳥獸之文陸/績曰朱鳥白虎蒼龍𤣥武四方)¶
(二十八宿/經緯之文)¶
比初六有孚盈缶注云爻辰在未上值東井井之水人¶
所汲用缶汲器(詩正義引春秋元命包/曰東井八星主水衡)¶
泰六五帝乙歸妹以祉元吉注云五爻辰在卯春為陽¶
中萬物以生生育者嫁娶之實仲春之月嫁娶男女之¶
禮福禄大吉(周禮/疏)¶
蠱上九不事王侯髙尚其事注云上九艮文艮為山辰¶
<pb:KR1a0156_WYG_006-5b>¶
在戌得乾氣父老之象是臣之致事故不事王侯是不¶
得事君君猶髙尚六所為之事(禮記/正義)¶
賁六四白馬翰如注云謂九三位在辰得巽氣為白馬¶
(六四巽/爻也)翰猶幹也見六四適初未定欲幹而有之(禮記/正義)¶
大過注云大過者巽下兑上之卦初六在巽體巽為木¶
上六位在巳巳當巽位巽又為木二木在外以夾四陽¶
四陽互體為二乾乾為君為父二木夾君父是棺槨之¶
象(禮記/正義)¶
<pb:KR1a0156_WYG_006-6a>¶
坎六四尊酒簋貳用缶納約自牖注云六四上承九五¶
又互體在震上爻辰在丑丑上值斗可以斟之象斗上¶
有建星(建星六星在南斗北賈逵曰古黄帝夏殷周魯/厯冬至日在建星建星即今斗星也康成注月)¶
(令云建星/在斗上)建星之形似簋貳副也建星上有弁星(石氏/星經)¶
(謂之天弁/在建近河)弁星之形又如缶天子大臣以王命出㑹諸¶
侯主國尊于簋副設𤣥酒而用缶也(詩正/義)¶
坎上六繋用徽纆注云繋拘也爻辰在巳巳為虵虵蟠¶
屈似徽纆也(公羊/疏)¶
<pb:KR1a0156_WYG_006-6b>¶
離九三不鼓缶而歌注云艮爻也位近丑丑上值弁星¶
弁星似缶詩云坎其擊缶則樂器亦有缶(詩正/義)¶
　案離九四午也艮六四丑也故云位近丑¶
明夷六二明睇于左股注云旁視為睇六二辰在酉酉¶
在西方又下體離離為目九三體在震震東方九三又¶
在辰辰得巽氣為股此謂六二有明徳欲承九三故云¶
睇于左股(禮記/正義)¶
困九二困于酒食朱韍方來利用享祀注云二據初辰¶
<pb:KR1a0156_WYG_006-7a>¶
在未未為土此二為大夫有地之象未上值天厨酒食¶
象(案未上值柳柳為朱鳥喙/天之厨宰主尚食和滋味)困于酒食者采地薄不足¶
己用也二與日為體離為鎮霍爻四為諸侯有明徳受¶
命當王者離為大火色赤四爻(九/四)辰在午時離氣赤又¶
朱也文王將王天子制朱韍(儀禮/疏)¶
　案鄭此注本乾鑿度¶
中孚云中孚豚魚吉注云三辰為亥為豕爻失正故變¶
而從小名言豚耳四辰在丑丑為鼈蟹(鄭注月令云丑/為鼈蟹正義云)¶
<pb:KR1a0156_WYG_006-7b>¶
(案隂陽式注/丑為鼈蟹)鼈蟹魚之微者爻得正故變而從大名言¶
魚耳互體兊兊為澤四上值天淵(丑上值斗天淵十星/在天鼈東一曰大海)¶
(主灌溉清渠之/事大鼈在斗東)二五皆坎爻坎為水水浸澤則豚利五¶
亦以水灌淵則魚利豚魚以喻小民也而為明君賢臣¶
恩意所供養故吉(詩正/義)¶
説卦震為大塗注云國中三道曰塗震上值房心塗而¶
大者取房有三塗焉(朱漢/上易)¶
　案震在卯卯上值房心¶
<pb:KR1a0156_WYG_006-8a>¶
　　乾鑿度(鄭氏/注)¶
孔子曰復表日角注云表者人體之章識也名復者初¶
震爻也震之體在卯日初出陽爻初應在六四於辰在¶
丑為牛牛有角復人表象¶
　王充論衡曰寅木也其禽虎也戌土也其禽犬也丑¶
　未亦土也丑禽牛未禽羊也木勝土故犬與牛羊為¶
　虎所伏也亥水也其禽豕也巳火也其禽蛇也子亦¶
　水也其禽鼠也午亦火也其禽馬也水勝火故豕食¶
<pb:KR1a0156_WYG_006-8b>¶
　虵火為水所害故食馬鼠屎而腹脹又云酉雞也卯¶
　兔也申猴也東方木也其星倉龍也西方金其星白¶
　虎也南方火也其星朱鳥也北方水也其星𤣥武也¶
　天有四星之精降生四獸之體以四獸騐之以十二¶
　辰之禽效之¶
　九家易注説卦曰犬近奎星蓋戌宿直奎也¶
　王伯厚曰吉日庚午既差我馬午為馬之證也季冬¶
　出土牛丑為牛之證也説文亦謂巳為蛇象形¶
<pb:KR1a0156_WYG_006-9a>¶
夬表升骨履文注云名夬者五立於辰(據消息也/爻辰在申)在斗¶
魁所指者(三月斗/建辰)又五於人體當艮卦(艮為/人)於夬亦手¶
體成(艮為/手)其四則震爻也為足其三猶艮爻屬文北斗¶
在骨足履文夬人之表象明也¶
剥表重童(古瞳/字)明厯元注云名剥者五爻也五離爻離¶
為日童子(缺/)　六五於辰又在卯卯酉屬也剥離爻表¶
童焉¶
　　易正義¶
<pb:KR1a0156_WYG_006-9b>¶
乾九二見龍在田正義曰先儒以為九二當太蔟之月¶
陽氣見地(一作/發見)則九三為建辰之月九四為建午之月¶
九五為建申之月為隂氣始殺不宜稱飛龍在天上九¶
為建戌之月羣隂既盛上九不得吉與時偕極於此時¶
陽氣僅存何極之有先儒此説於理稍乖此乾之陽氣¶
漸生似聖人漸出宜據十一月之至建巳之月以來此¶
九二當據建丑建寅之間於時地之萌芽初有出者即¶
是陽氣發見之義乾卦之象其應然也¶
<pb:KR1a0156_WYG_006-10a>¶
　所云先儒者謂康成何妥諸人也王輔嗣解易不用¶
　爻辰孔氏正義黜鄭存王故有是説¶
文言曰終日乾乾與時偕行正義曰先儒以為建辰之¶
月萬物生長不有止息與天時而俱行若以消息言之¶
是建寅之月三陽用事三當生物之初生物不息同於天¶
時故言與時偕行¶
<pb:KR1a0156_WYG_006-11a>¶
　乾鑿度曰泰否之卦獨各貞其辰其共北辰左行相¶
　隨也康成云言不用卦次泰當貞於戌否當貞於亥¶
　戌乾體所在(乾上/九)亥又乾消息之月(荀爽曰消息之/位坤在於亥下)¶
　(有伏乾干寳曰戌亥乾之都也京房曰戌/亥乾本位詩緯亦以乾為天門在亥也)泰否乾坤¶
　體氣相亂故避而各貞其辰謂泰貞於正月否貞於¶
　七月六爻者泰得否之乾否得泰之坤(之乾之坤謂/泰變乾否變)¶
　(坤/也)又云北辰共者否貞申右行則三隂在西三陽在¶
　北泰貞寅左行則三陽在東三隂在南(此坤卦西南/得朋東北喪)¶
<pb:KR1a0156_WYG_006-11b>¶
　(朋之/一説)是則隂陽相比共復乾坤之體也(否九四在亥/至泰九三而)¶
　(乾體備泰六四在巳至否六三而坤體全乾位在亥/坤位在未今云巳者隂實始于巳不敢敵陽故立於)¶
　(正形/之位)案鄭于主嵗卦注云北辰左行謂泰從正月至¶
　六月此月陽爻否從七月至十二月此月隂爻否泰¶
　各自相隨此説與圖不合故鄭于卷末言否泰不比¶
　及月先師不改故亦不改也朱子發卦圖合鄭前後¶
　注而一之學者幾不能辨余特為改正一目了然矣¶
　易漢學卷六¶
